# Monitorizare Vot


Este o aplicație destinată observatorilor electorali, și implicit ONG-urilor care îi acredirează, care vor supraveghea alegerile parlamentare din 2016.Ei vor avea astfel un instrument rapid de raportare in timp real a situatiilor din sectiile de votare, inclusiv a neregulilor, atunci cand apar. Aplicația va putea fi utilizată pentru orice tip de alegeri din România și nu numai.

Aplicația va permite observatorilor și ONG-urilor:

* Fluidizarea procesului de observare a alegerilor
* Centralizarea rapidă a sesizărilor la final de zi și exportarea rapoartelor pentru analiză în câteva secunde
* Acces în timp real la date

Iar votanților le va permite:

* să posteze cu simt civic, sesizări la rândul lor.
* să observe în timp real categorii de sesizări ce se fac în toată țara și în diaspora
* să vadă grafice și statistici de observare în timp real

La final de zi, ne dorim să avem o radiografie clară, simplă și cât mai aproape de realitate a modului în care se desfășoară votul în România și diaspora, începând cu alegerile parlamentre 2016.

Fiecare ONG care acreditează observatori electorali va putea beneficia complet gratuit de aplicația Monitorizare Vot si de training dedicat utilizării acesteia, precum și de susținerea noastră pe parcursul zilei de votare.
